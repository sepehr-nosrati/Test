# DAT290 - Datatekniskt projekt

Välkomna till DAT290! 

Ni skall i denna kurs genomföra ett projekt av större omfattning än vad ni
tidigare gjort under utbildningen. Ni kommer också att vara fler som arbetar
tillsammans än tidigare. Det är då viktigt att ni ser till att hålla en god
struktur på de filer som ni arbetar med: koden som ni skriver, dokumentation,
tester med mera. Denna struktur är viktig för er själva, men också för oss som
håller i kursen, för att vi lätt skall kunna hitta och förstå ert arbete. I
detta arkiv finns ett förslag på katalogstruktur som ni kan använda eller
förkasta. Det viktiga är att ni hittar en struktur och håller er till den.

I detta arkiv finns också filer som ni skall använda er av i de inledande
övningarna. Se till att titta igenom alla filer och skapa er en bild av vad som
finns.

## Om detta dokument och Markdown

Detta dokument är skrivet med markdown-syntax. Markdown är ett lättviktigt
märkspråk som kan användas för att strukturera dokument, infoga länkar och
tabeller med mera. Om ni använder er av [Github][1] så visas dokument med
ändelsen ```.md``` som formatterade HTML-sidor; ```README.md``` i en katalog
kommer dessutom alltid att visas under fillistningen. ```README.md``` är därför
en användbar fil för att ge en snabb orientering om den aktuella positionen i
katalogstrukturen.

Markdown är ingen standard, så olika varianter med lite olika syntax
existerar. Om ni använder [Github][1] så använder de en särskild variant som är
dokumenterad på deras [hemsida][2]. En snabb summering av de vanligast använda
elementen kan återfinnas [här][3].

Det är inget krav att använda sig av markdown. Det är däremot starkt
rekommenderat att använda sig av README-filer som denna, skrivna med ren text
eller med markdown, för att hjälpa er själva och oss som håller i kursen att
navigera i kodbasen.

[1]: https://github.com
[2]: https://github.github.com/gfm/
[3]: https://github.com/adam-p/markdown-here/wiki/Markdown-Cheatsheet#links
